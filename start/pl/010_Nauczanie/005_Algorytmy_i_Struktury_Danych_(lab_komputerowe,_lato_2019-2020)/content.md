Nowy zestaw zadań będzie udostępniany, zazwyczaj, co tydzień. Każde 
ćwiczenie może być zaimplementowane w państwa ulubionym języku (najlepiej
c, c++, fortran, java, python), z pewnymi
zastrzeżeniami:

* Proszę nie korzystać z języków, które są w znacznym stopniu oparte
  na programowaniu funkcjonalnym (e.g. haskell, lisp) ponieważ państwa
  rozwiązania mogą się znacznie różnić od wykładanego materiału.
* Celem ćwiczeń jest implementacja algorytmu of podstaw dlatego proszę
  nie korzystać z gotowych bibliotek.

Pod koniec semestru będziecie państwo oceniani na podstawie ilości rozwiązanych
zadań (skala ocen zostanie ustalona pod koniec semestru). Oddawanie zadań:

* Zadania należy wysyłać na adres <kacper.topolnicki@uj.edu.pl> z
  państwa uniwersyteckiego (!) adresu e-mail. 
* Temat wiadomości powinien zawierać słowo "AISD220192020"
  otoczone spacjami. W temacie powinna się znaleźć również informacja 
  o numerze zestawu i numerze zadania.
* Jeżeli zadanie wymaga komentarza, proszę go umieścić w treści e-mail
  lub w załączniku. Proszę pisać krótko.
* W załączniku powinien się znaleźć plik `.zip` z programem rozwiązującym zadanie. 
  * Plik `.zip` powinien się rozpakować do pojedynczego katalogu. Katalog powinien
	  zawierać skrypt bash `run`, który wykonuje całą pracę.

Wszystkie programy będą uruchamiane w maszynie wirtualnej z Ubuntu. 
To na wypadek gdyby ktoś próbował czegoś niecnego :-)

Dodatkowo planowane jest kolokwium (związane z pojęciami omawianymi na wykładzie)
oraz projekt końcowy. Należy otrzymać pozytywną ocenę z zadań, kolokwium oraz projektu
końcowego aby otrzymać pozytywną ocenę z ćwiczeń. Ocena z ćwiczeń będzie średnią ważoną:

* zadania (60%)
* kolokwium (20%)
* projekt (20%)

