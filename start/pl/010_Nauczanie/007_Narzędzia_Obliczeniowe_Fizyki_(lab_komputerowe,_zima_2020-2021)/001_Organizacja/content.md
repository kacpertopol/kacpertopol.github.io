<center>
**ZAJĘCIA**
</center>

Nasza grupa ćwiczeniowa będzie podzielona na dwie części
zgodnie z tym co zostało podane w wiadomości do wszystkich studentów.

Na pierwsze zajęcia (8 X) przychodzi część A, na drugie część B, 
na trzecie część A, na czwarte B, itd. Studenci, którzy nie są obecni 
na zajęciach w instytucie fizyki mają obowiązek uczestniczyć za 
pośrednictwem platformy ZOOM (zajęcia będę prowadził jednocześnie przez ZOOM oraz na miejscu). 
Na każdych zajęciach będzie zbierana lista obecności (zarówno osób uczestniczący 
na miejscu jak i zdalnie). Dopuszczalne są dwie nieusprawiedliwione nieobecności.

<center>
**MASECZKI ORAZ DEZYNFEKCJA**
</center>

Pani dziekan wprowadziła wymóg noszenia maseczek na korytarzach i podczas wchodzenia 
do sal (proszę się zapoznać z [tym komunikatem](https://fais.uj.edu.pl/documents/41628/144484288/komunikat_dziekana_20200917.pdf/464d30b7-cbdb-4415-816b-65a430770cf4)). Bardzo proszę jednak aby Państwo 
nosili maseczki również po zajęciu miejsc w sali komputerowej. 

Nie jestem w stanie tego wyegzekwować, mogę co najwyżej popatrzyć na studenta 
w gorzką dezaprobatą :-) Nie wydaje mi się aby to było wielkim poświęceniem 
(pod warunkiem, że maseczki są świeże i wyprane) a wygląda na to, że zasłanianie 
ust oraz nosa rzeczywiście ogranicza rozprzestrzenianie się wirusa (zachęcam 
do [lektury](https://informacje.pan.pl/images/2020/opracowanie-covid19-14-09-2020/ZrozumiecCovid19_opracowanie_PAN.pdf)). 
Można to potraktować jako drobną uprzejmość w stosunku do 
kolegów, prowadzącego oraz osób (również starszych) z którymi mają Państwo na co dzień kontakt. 

Dodatkowo proszę o częstą dezynfekcję dłoni, min przed wejściem na zajęcia.

<center>
**MATHEMATICA**
</center>

Na zajęciach będziemy korzystać z programu Mathematica. Bardzo proszę, 
przed pierwszymi zajęciami (8 X) zapoznać się z instrukcja na stronie:

<https://fais.uj.edu.pl/dla-studentow/studia-z-mathematica>

zdobyć licencję i zainstalować program na swoich komputerach. 
Na zajęciach można pracować z własnym laptopem albo z komputerem 
w pracowni. 

<center>
**OCENA**
</center>

Na ocenę końcową składać się będą:

- sprawdzian końcowy (30% oceny)
- zadania domowe (35% oceny)
- projekt końcowy (35% oceny)

