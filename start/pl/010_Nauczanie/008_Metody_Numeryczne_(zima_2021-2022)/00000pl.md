---
title : Metody Numeryczne
---

<center>
[![](./start/pl/010_Nauczanie/008_Metody_Numeryczne_(zima_2021-2022)/fortran_punch_card.jpg)](http://www.punctum.com/interest/punch/html/c0133.en.html)
</center>



# Zawartość:

* [Organizacja](#organizacja)
* [Wykład (prof Paweł Góra)](#wykład-prof-paweł-góra)
* [Zestawy zadań](#zestawy-zadań)
	* [Zestaw 1](#zestaw-1)
	* [Zestaw 2](#zestaw-2)
	* [Zestaw 3](#zestaw-3)



# Organizacja

<center>
**ZAJĘCIA**
</center>

Zajęcia będą prowadzone w trybie stacjonarnym proszę jednak monitorować 
zarządzenia związane z sytuacją epidemiologiczną. Jeżeli będzie taka
potrzeba zmienimy tryb prowadzenia na zdalny. 

<center>
**OCENA**
</center>

Na każdych zajęciach będzie możliwość oddania zadań z dowolnych poprzednich zestawów.
Zadanie uznaje się za rozwiązane gdy student:

- zademonstruje poprawne działanie swojego programu
- opowie o swojej implementacji

Po zaliczeniu, spakowane do `zip` lub `tar.gz` programy należy wysłać
na <kacper.topolnicki@uj.edu.pl>. Temat wiadomości powinien zawierać ciąg znaków:
"METODYNUMERYCZNE20212022" (brak spacji, duże litery). Archiwum powinno zawierać plik
`README.md` z KRÓTKĄ instrukcją kompilacji oraz uruchomienia.

Ocena z ćwiczeń będzie wystawiona na podstawie liczby punktów otrzymanych za 
rozwiązanie zadań. Konkretna
skala ocen pojawi się pod koniec semestru gdy dostąpmy będzie szerszy rozkład punktów
w grupie.
W przypadku kłopotów będzie możliwość poprawy oceny pisząc projekt końcowy lub
kolokwium - będzie to ustalane indywidualnie z osobami w tarapatach.

Dodatkowo:

- Ćwiczenia można oddawać na każdych zajęciach,
  wystarczy zademonstrować działanie programu oraz króciutko
	o nim opowiedzieć.
- Ćwiczenia z zestawu przypadającego na dane zajęcia
  można oddawać do końca semestru ale ...
  - ... jeżeli pod koniec semestru braknie czasu na zajęciach aby 
    zadanie oddać to nie zostanie ono zalicone 
  - W związku z tym proszę nie zwlekać z oddawaniem zadań.
- Implementacje rozwiązań można pisać w swoim ulubionym języku
  (w ramach rozsądku, proszę wcześniej to ze mną skonsultować -
  muszę być w stanie rozszyfrować wasze rozwiązania) ale:
  - Ideą ćwiczeń jest poznanie algorytmów od podszewki więc
    nie korzystamy z gotowych bibliotek (w razie wątpliwości proszę
	to ze mną skonsultować).
  





# Wykład (prof Paweł Góra)

Wykłady profesora Pawła Góry bedą dostępne na stronie:

<http://th-www.if.uj.edu.pl/zfs/gora/>


# Zestawy zadań



## Zestaw 1

<center>
**MATERIAŁY DODATKOWE**
</center>

Zachęcam do zapoznania się
z oprogramowaniem do tworzenia wykresów. Ta umiejętność na pewno
przyda się nam na zajęciach. 
Polecam w szczególności, bardzo dojrzały i popularny program [gnuplot](http://www.gnuplot.info/).
Dla osób korzystających z pythona polecam bibliotekę [matplotlib](https://matplotlib.org/),
będącą częścią pakietu [scipy](https://scipy.org/).

Dodatkowe przykłady:

- [przykładowe skrypty do programu gnuplot](./start/pl/010_Nauczanie/008_Metody_Numeryczne_(zima_2021-2022)/010_Zestawy_zadań/001_Zestaw_1/gnuplot_examples.zip)
- [przykładowy notebook Mathematici z wykresem danych](./start/pl/010_Nauczanie/008_Metody_Numeryczne_(zima_2021-2022)/010_Zestawy_zadań/001_Zestaw_1/mathematica_examples.zip)

<center>
**A**
</center>

<center>
(1 punkt)
</center>

Proszę napisać program rysujący wykres funkcji $sin(x)$ gdzie $-\pi < x \le \pi$.
Można wykorzystać do tego jedną z metod w **MATERIAŁY DODATKOWE**.

<center>
**B**
</center>

<center>
(2 punkt)
</center>

Na zajęciach pokazywałem jak w programie `gnuplot` stworzyć rysunek z trzema wykresami. 
Na górze była cena za BTC, w środku cena ETH a na samym dole, zupełnie bez powodu
wykres funkcji sinus. Proszę, w dowolnym programie, stworzyć porządniejszą wersję tego rysunku. 
Mianowicie:

- zakres danych na osi poziomej (również w przypadku funkcji sinus) powinien objemować czas od 57 do 129 dni
- poziome zakresy wszystkich trzech wykresów powinny się ładnie ze sobą pokrywać
- opis osi poziomej powinien znajdować się jedynie na dolnym wykresie

Do sporządzenia wykresów można wykorzystać [plik z cenami BTC](./start/pl/010_Nauczanie/008_Metody_Numeryczne_(zima_2021-2022)/010_Zestawy_zadań/001_Zestaw_1/btc.data) oraz
[plik z cenami ETH](./start/pl/010_Nauczanie/008_Metody_Numeryczne_(zima_2021-2022)/010_Zestawy_zadań/001_Zestaw_1/eth.data). Pierwsza kolumna tych plików zawiera liczbę dni od 01.01.2021
natomiast druga zawiera cenę w USD.



## Zestaw 2

<center>
**MATERIAŁY DODATKOWE**
</center>

- [standard IEE 754](https://en.wikipedia.org/wiki/IEEE_754) 
- [postać Hornera](https://en.wikipedia.org/wiki/Horner%27s_method)

<center>
**A**
</center>

<center>
(1 punkt)
</center>

Korzystając z ulubionego języka (w przypadku egzotycznych języków proszę o skonsultowanie) 
proszę napisać program, który będzie testował reprezentacje liczb zmiennoprzecinkowych.
Proszę w programie zbadać

- granice reprezentacji "single precision" 
- granice reprezentacji "double precision" 

Eksperyment powinien:

- demonstrować co się dzieje w przpadku gdy pojawia się liczba przekraczająca zakres reprezentacji
  - liczba może być zarówno zbyt mała jak i zbyt duża
- pokazać jak można bezpiecznie obsłużyć sytuacje w których pojawiają się liczby zmiennoprzecinkowe
  przekraczające granice reprezentacji

<center>
**B**
</center>

<center>
(2 punkt)
</center>

Korzystając z ulubionego języka (z zastrzeżeniem jak wyżej) proszę zaimplementować następujący pseudokod:

```
function iteruj(mianownik)
	dx = 1.0 / float(m)
	x = 0.0
	do i = 1 .. mianownik
    	x = x + dx
    end do
    return abs(1.0 - x)
```

Gdzie `mianownik` to dodatnia liczba całkowita, `1.0` oraz `0.0` to liczby zmiennoprzecinkowe,
funkcja `float` zamienia liczbę całkowitą na liczbę zmiennoprzecinkową natomiast funkcja `abs`
zwraca wartość bezwzględną.

Korzystając z implementacji:

- proszę zbadać jak zmieni się wynik funkcji gdy `mianownik = 1 .. 2048`
- proszę zbadać jak zmieni się wynik funkcji gdy:
  - liczby zmiennoprzecinkowe reprezentowane są w pojedynczej precyzji
  - liczby zmiennoprzecinkowe reprezentowane są w podwójnej precyzji
- otrzymane wyniki proszę zinterpretować i skomentować :-) 

<center>
**C**
</center>

<center>
(2 punkt)
</center>

Proszę (ulubiony język, etc) zaimplementować przykład z wykładu profesora. Mamy zatem ciąg:

$$
\left\{
	\begin{array}{ll}
		x_{n + 1} = 4 x_n - 1 \\
		x_{0} = \frac{1}{3}
	\end{array}
\right.
$$

i badamy jego rozbieżność. Proszę w implementacji wykorzystać
szeroki wachlarz reprezentacji liczb zmiennoprzecinkowych.
Wyniki proszę zilustrować wykresem. 

<center>
**D**
</center>

<center>
(3 punkt)
</center>

Będziemy szukać miejsc zerowych wielomianu:

$$
x^{2} - 4 x + (4 + \alpha) = 0
$$

gdzie $\alpha$ jest niewielkim zaburzeniem, którego
wartość jest porównywalna z precyzją maszynową
odpowiedniej reprezentacji liczb zmiennoprzecinkowych.

Proszę zbadać jak czułe są wyliczone numerycznie miejsca
zerowe tego wielomianu na drobne (rzędy precyzji maszynowej)
zmiany $\alpha$. Dodatkowo rozwiązanie powinno:

- być zilustrowane wykresem
- zinterpretowane
- wykonane dla różnych reprezentacji liczb zmiennoprzecinkowych (pojedyncza, podwójna precyzja)

<center>
**E**
</center>

<center>
(3 punkt)
</center>

Mamy dwa wielomiany:

$$
p(x) = x^5-\frac{137 x^4}{60}+\frac{15 x^3}{8}-\frac{17 x^2}{24}+\frac{9 x}{8}-\frac{1}{120}
$$

oraz

$$
q(x) = x \left(x \left(x \left(\left(x-\frac{137}{60}\right) x+\frac{15}{8}\right)-\frac{17}{24}\right)+\frac{9}{8}\right)-\frac{1}{120}
$$

Można sprawdzić, że $p = q$ (warto zajrzeć do **MATERIAŁY DODATKOWE** o postaci Hornera). Proszę, zaimplementować
iteracje:

$$
\left\{
	\begin{array}{ll}
		x_{n + 1} = p(x_{n}) \\
		x_{0} = \frac{2}{3}  \\
		y_{n + 1} = q(y_{n}) \\
		y_{0} = \frac{2}{3}
	\end{array}
\right.
$$

następnie:

- porównać wartości $x$ oraz $y$ w kolejnych iteracjach
- sprawdzić czy dominującym źródłem różnic jest:
  - inna kolejność wykonywania mnożenia i dodawania
  - reprezentacja numeryczna liczb zmiennoprzecinkowych

Uwaga, implementując obydwie postacie wielomianu należy pamiętać o kolejności wykonywania
operacji.




## Zestaw 3

<center>
**MATERIAŁY DODATKOWE**
</center>

<center>
**A**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 2 punkt)
</center>

Znajdź rozwinięcie binarne liczb:

- $\frac{1}{10}$
- $\frac{1}{3}$

<center>
**B**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 2 punkt)
</center>

Niech $||\mathbf{x}||$ będzie normą euklidesową wektora $\mathbf{x} \in \mathbb{R}^{n}$, a $\mathbf{A} \in \mathbb{R}^{n \times n}$
będzie macierzą kwadratową. Normą indukowaną macierzy nazywam wielkość

$$
||\mathbf{A}|| = \underset{||\mathbf{x}|| = 1}{\max} || \mathbf{A} \mathbf{x} || 
$$

Znajdź normy indukowane następujących macierzy:

$$
\left(
\begin{array}{ccc}
 2 & 1 & 0 \\
 1 & 2 & 1 \\
 0 & 1 & 2 \\
\end{array}
\right)
$$

$$
\left(
\begin{array}{cc}
 1 & 1 \\
 0 & 1 \\
\end{array}
\right)
$$

<center>
**C**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 2 punkt)
</center>

Udowodnij, że norma indukowana macierzy ortogonalnej wynosi 1.

<center>
**D**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 3 punkt)
</center>

Definicję normy indukowanej można uogólnić także na macierze niekwadratowe. Znajdź normę macierzy

$$
\left(
\begin{array}{ccc}
 1 & 0 & 1 \\
 0 & 1 & 0 \\
\end{array}
\right)
$$

<center>
**E**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 2 punkt)
</center>

Rozwiązać układ równań

$$
  \begin{cases}
    y + z = 1 \\
    x + y + z = 2 \\
	2 x - z = 0
  \end{cases}
$$

za pomocą eliminacji Gaussa z wyborem elementu podstawowego.

<center>
**F**
</center>

<center>
\[[źródło: dr hab. Paweł Góra, prof. UJ](http://th-www.if.uj.edu.pl/zfs/gora/metnum21/)\]
</center>

<center>
(zadanie rachunkowe, 2 punkt)
</center>

Za pomocą metody eliminacji Gaussa znajdź macierz $\mathbf{A}^{-1}$, gdzie:

$$
\mathbf{A} =\left(
\begin{array}{cccc}
 4 & 1 & 0 & 0 \\
 1 & 4 & 1 & 0 \\
 0 & 1 & 4 & 1 \\
 0 & 0 & 1 & 4 \\
\end{array}
\right)
$$

